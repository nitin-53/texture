---
layout: post
type: gene
author: "fooman"
title:  "धर्म"
description: यह कविता आज के समय में धर्म और राजनीति के नाम पर हो रही हिंसा पर चोट करती है। यह धर्म के सच्चे अथों को समझने, विवेक से सोचने तथा देश और समाज की प्रगति के लिए प्रेरित करती है।
image: /assets/images/20200225_post_2/main_image.png
lang: hi
date:   2020-02-25 10:45:00 +0530
categories: कविता धर्म राजनीति हिंसा विवेक देश समाज प्रगति 
---
<pre>
मैंने सीखा था धर्म है,
जीवन जीने का एक तरीका,
शान्ति समृद्घि समरसता और,
सद्भाव से रहना यह हमें सिखलाता।

किन्तु, किन्तु कालान्तर में क्यों यह,
बन गया माध्यम संकीर्णता का,
अधीरता असहिष्णुता का,
आपसी वैमनस्यता का।

क्या हमनें अपने ज्ञान को इतना स्थूल बना लिया,
कि धर्म को हर व्यक्ति की पहचान बनाना सीख लिया,
कर्मों और सद्गुणों की उपेक्षा करना सीख गए हम,
क्यों धर्म के चश्में से दुनिया देखना सीख गए हम।

आजादी के दीवाने क्या नहीं लड़े थे साथ लड़ाई,
ना कोई हिन्दू ना कोई मुस्लिम सब के सब थे भाई भाई,
इसी एकजुटता के बल पर क्या नहीं हमने,
थी अंग्रेजों से आजादी पाई।

क्यों राजनीति की चालों से तुम,
अपने मन को मैला करते,
विवेक त्याग कर क्यों तुम अपनी,
शान्ति प्रगति को छोड़ा करते।

क्या कोई धर्म सिखाता हमको,
यूं अपनों पर पत्थर फेंकना,
आगजनी और तोड़-फोड़ कर,
देश समाज की हानि करना।

धर्म साधन है आत्म-शान्ति का,
आत्म-प्रगति और आत्म-ज्ञान का,
जीवन जीने की यह कला सिखाता,
आत्म-उन्नति का यह पथ दिखलाता।

आओ छोड़े हिंसा को हम,
देश को आगे बढ़ाए सब,
धर्म और विवेक का सहारा लेकर,
देश को खुशहाल बनाए हम।
</pre>
**© लेखक**